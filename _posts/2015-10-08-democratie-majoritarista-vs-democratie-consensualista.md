---
layout: post
title:  "Democratie majoritarista vs. democratie consensualista" 
date:   2015-10-08
excerpt_separator: <!--more-->
---
“ fiecare din cei care compun poporul stie foarte bine ca nu porunceste si de aceea are impresia ca democratia este o escrocherie.” Karl R. Popper

In aceasta lucrare voi incerca sa trasez principalele diferente dintre democratia majoritarista si cea consensualista.  Definirea democratiei ca guvernare de catre popor si pentru popor naste o intrebare fundamentala si anume cine realizeaza guvernarea si intreselor cui trebuie sa raspunda ea, atunci cand poporul este in dezacord si are preferinte ?
Un prim raspuns este majoritatea poporului. Aceasta este esenta modelului majoritarist, el este foarte simplu si direct si totodata si atragator, pentru ca guvernarea de catre majoritate si in acord cu dorintele majoritatii se situeaza evident mai aproape de idealul democratic al “guvernari de catre si pentru popor “, decat o guvernare de catre o minoritate.
Un alt raspuns accentueaza latura extensiva a majoritatii, acesta fiind punctul central al modelului consensualist.Nu difera de modelul majoritarist in a admite ca guvernarea majoritatii este mai buna decat guvernarea minoritatii, dar accepta guvernarea majoritatii doar ca cerinta minima, adica in loc sa fie de acord cu majoritatile decizionale  stranse cauta sa maximizeze dimensiunea acestor majoritati.Regulile si institutiile sale au drept scop o participare mai larga la guvernare si un larg acord politicilor pe care guvernul ar trbui sa le urmeze.Guvernarea majoritatii concentreaza puterea politica in mainile unei majoritati simple, in timp ce modelul consensualist incearca sa imparta, sa disperseze  si sa limiteze puterea in mai multe moduri.O alta diferenta consta in faptul ca guvernarea majoritatii este exclusiva, concurentiala si antagonista, in timp ce modelul consensualist este ccaracterizat de inclusivitate, negocieri si compromis, de aceea democratia consensualista mai este numita si democratie a negocierii.
Din principiile celor doua forme de democratie pot fi deduse zece diferente in privinta celor mai importante reguli si institutii democratice.Deoarece caracteristicile majoritarismului sunt derivate din acelasi principiu si de aceea sunt legate in mod logic, acelasi lucru aplicandu-se si caracteristicilor democratiei consensualiste, cu o exceptie majora, si anume ca variabilele se separa pe dimensiuni clar  difentiate.
Prima dimensiune grupeaza cinci caracteristici ale distribuirii puterii executive, sistemelor de partide electorale  si grupuri de interese, pe care Arend Lijphart o numeste executiv-partide.Diferentele celei de-a doua  dimensiuni sunt asociate cu distinctia dintre federalism si guvernare unitara si pe care Arend Lijphart a numit-o dimensiunea federal-unitar.
Cele cinci diferente privind dimensiunea executiv-partide sunt :
1. concentrare puterii executive in cabinete majoritare monocolore contra impartirii a puterii executive in coalitii largi multipartidiste.
2. relatii legislativ executiv, in care executivul este dominant contra echilibrului de puteri intre executiv si legislativ.
3. sistem bipartidist contra sistem multipartidist.
4.sistem electoral majoritar si disproportional contra reprezentare proportionala.
5. sistem pluralist al grupurilor de interese, competitie deschisa tuturor, contra sistem coordonat, al carui scop este compromisul si concentrarea.
	Cele cinci diferente care apartin dimensiunii federal unitar sunt :
guvernare centralizata si unitara contra guvernare descentralizata si federala.
concentrare a puterii legislative de catre un legislativ unicameral contra separare a puterii legilative intre doua camere cu puteri egale dar constituite diferit.
constitutii flexibile care pot fi amendate de majoritati simple contra constitutii rigide care pot fi modificate numai de catre majoritati extraordinare
4.sisteme in care legislativele au ultimul cuvant in privinta constitutionalitatii propriei legislatii contra sisteme in care legile sunt subiect al controlului constitutional de catre curti constitutionale sau supreme.
5.banci centrale care sunt dependente de executiv contra banci centrale independente.
Distinctia intr doua tipuri fundamentale de democratie, consensualista si majoritarista, nu este o inventie noua in stiintele politice.Deosebiri similare au mai formulat Robert A. Dahl – democratie populista contra democratie madisoniana , William H.Riker – populism contra liberalism , Jane Mansbridge – democratie adversiva contra democratie unitara, si S.E Finer – politica adversiva contra politica centrista si de coalitie.
In ultimul timp, se remarca o tendinta puternica in stiinte politice de a echivala democratia insasi cu democratia majoritarista si care renunta sa recunoasca democratia consensualista ca un tip alternativ si la fel de legitim.
Un exemplu poate fi considerat argumentul lui Stephanie Lawson, conform carei “conditia sine qua non a democratiei contemporane” este o opozitie puternica si principalul ei scop este sa vina la guvernare.Aceasta pozitie se afla la baza premisei majoritarista ca democratia impune un sistem bipartidist care alterneaza la guvernare, omitand sa ia in calcul faptul ca guvernele in sistemele multipartidiste consensualiste tind sa fie coalitii si ca o schimbare in guvern, in aceste sisteme, inseamna de obicei numai o schimbare partiala in compozitia guvernului in locul  venirii opozitiei la guvernare.
Utilizare frecventa a alternantei pentru a determina daca o democratie a devenit stabila si consolidata tradeaza aceeasi premisa majoritarista. Samuel P. Huntington propune un test al dublei alternante, potrivit caruia o democratie poate fi considerata consolidata daca partidul sau grupul care vine la putere la primele alegeri din cadrul tranzitiei pierde alegerile urmatoare si cedeaza puterea celor care castiga alegerile, si daca acesti castigatori cedeaza mai apoi putere castigatorilor alegerilor ulterioare.
Insa democratiile pur sau aproape pur majoritariste sunt destul de rare – limitate la Regatul Unit, Noua Zeelanda, pana in 1996 si fostele colonii britanice din Caraibe, dar numai in privinta dimensiunii executiv partide. Majoritatea democratiilor au calitati semnificative sau chiar predominant consensualiste, democratia consensualista putand fi considerata mai democrata decat democratia majoritarista, in cele mai multe aspecte.
Insa democratia nu numai ca nu este un regim, dar ea nu a fost vreodata asa ceva, pentru ca “democratia nu a fost niciodata puterea poporului, ea nu poate si nu trebuie sa fie asa ceva”(Karl Popper) .